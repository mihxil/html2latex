<!DOCTYPE HTML PUBLIC "-//W3C//DTD HTML 4.0 Transitional//EN">
<html> 
<head>
<title>Bordewijk - Karaktero</title> 
<LINK REV="made" HREF="mailto:mihxil@esperanto.nu">
<META HTTP-EQUIV="Content-Type" CONTENT="text/html; charset=iso-8859-1">
<meta Name="description"   Content="Esperantigo de romano 'Karakter' de la nederlanda  verkisto Borderwijk; An esperanto translation of a novel 'Karakter' of the dutch author Bordewijk">
<meta Name="keywords"      Content="Bordewijk karakter ">
<meta name="Author"        content="Michiel Meeuwissen, mihxil@esperanto.nu">
<meta name="Generator"     content="emacs">
<meta name="Modified"      content="25-08-1999">

</head>
<body>
<center>
<!--NELATEX-->
<!--GEOCITIES BEGIN-->
<h3> Tio cxi estas kopio (nur funkcianta kiam mia komputilo estas sxaltita). La vera pagxo trovigxas je:
<a href="http://www.geocities.com/Athens/Acropolis/4675/karaktero.html">
http://www.geocities.com/Athens/Acropolis/4675/karaktero.html
</a>
</h3>
<!--GEOCITIES EIND-->
<h2> 
Bordewijk
<br>
Karaktero
</h2>
</center>
<p align="right">
(<!--XXX--><!--a href="./karaktero.html"-->ikse<!--/a-->,
 <!--888--><a href="./8/karaktero.html">oke</a>)
</p>
versio: 27a de auxgusto 1999 (provizora versio) 
<hr>
Jen esperantigo de la unua cxapitro de la nederlanda romano `Karakter', verkita
de F. Bordewijk en la jaro 1938. Gxi ekhavis iom da famo ecx eksterlande pro la
samnomata filmo, kiu antauxnelonge aperis en la kinejoj. Provizore mi ne
intencas pretigi tiun cxi tradukon, cxar kiel la listo de cxapitronomoj jen
malsupra pruvas, la libro estas suficxe dika (mia eldono havas 371
pagxojn). Tamen mi tiel cxi tamen komencinte esperas instigi kaj nutri intereson,
kaj se vere intereso montros sin, mi pretas pluokupigxi (kia vana espero..)
<p>
Michiel Meeuwissen &lt;<a href="mailto:mihxil@esperanto.nu">mihxil@esperanto.nu</a>&gt;
<hr>
Cxapitroj:<br>

<a href="#ne">Ne</a>; 
<a href="#juneco1">Juneco</a>; 
<a href="#juneco2">Juneco</a>;
Bankroto; 
Fasado kaj kontoro; 
Amiko; 
La scio gxis T;
Komenco; 
La unuaj monatoj; La unuaj monatoj; La
unua jaro; La unua jaro; Dreverhaven; Katadreuffe kaj Dreverhaven; Duafoje;
Aferoj kaj amo; Senkolora tempo; Katadreuffe kaj Dreverhaven; La vojo al
Lejdeno; Aferoj, amo, frauxdo; La vojo al Lejdeno; Katadreuffe kaj Dreverhaven;
Zorgoj; La vojo tra Lejdeno; Dreverhaven; Aferoj kaj festo; La Monto;
Dreverhaven kaj Katadreuffe
<hr>
<center>	
<h1><a name="ne">Ne</a></h1>	
</center>
En la plejnigro de la tempo, cxirkaux Kristnasko, en la Roterdama akusxocxambro la
infano Jakobo Wilhelmo Katadreuffe cezartrancxe estis enmondigita. Lia patrino
estis la dekokjara servistino Jakoba Katadreuffe, sxi mallongige estis nomata
Joba. Lia patro estis la jura persekutisto Dreverhaven, viro proksimanta sian
kvardekan vivjaron, tiam jam konata kiel la senindulga glavo por cxiu sxuldanto
kiun ektraktas li.
<p>
La knabino Joba Katadreuffe dum mallonga tempo servis la frauxlon Dreverhaven,
tiam li falis por sxia senkulpa beleco, kaj sxi por lia forto. Li ne estis viro
falema, li estis viro el granito, nur lauxlitere havanta koron. Nur tiun unu
fojon li falis, li kapitulacis pli al si mem, ol al sxi. Eble tamen, se sxi ne
havus tiajn specialajn okulojn, tiam nenio estus okazinta.  Sed okazis post
kelkaj tagoj de subpremata kolero pri granda plano, kiun li elpensis, kiun li
starigis, kaj kiun li vidis perei, pro tio ke la pruntedonisto lastmomente sin
retiris. En la lasta momento, fakte post la lasta momento, tiam kiam sinretiro
verdire ne plu eblis, cxar la pruntedonisto estis ligata per sia vorto. Mankis
cxiu ajn pruvo, malestis cxiu cxeestinto, kaj Dreverhaven, kiel viro de la legxo,
sciis ke nenio fareblas kontraux la vortorompinto. Kun ties letero enposxa - tre
singarda vortumita letero, sed samtempe absolute malakceptanta - malfrue
vespere Dreverhaven rehejmigxis. Li estis sentinta tion cxi okazi, cxiufoje oni
diris la kanajlon forestanta, kiam li telefonis. Li sciis ke tio estas mensogo,
li sentis tion. Tiam en la vespero oni liveris tiun leteron, la unua kaj sola
skribajxo, kaj li ne povis influi gxin. Elstare redaktita, sub tio devas kasxi sin
advokato.
<p>
Dreverhaven rehejmigxis, interne bolanta, kaj en tiu kasxata kolero li ekkaptis la
knabinon Joba Katadreuffe. La knabino ne estis falema, sxi havis fortan volon, sed
sxi estis knabino. Kio okazis al sxi estis sur la limo de superfortado, ne tute
estis tia, kaj sxi ankaux ne konsideris gxin tia.
<p>
Sxi restis cxe sia patrono, sxi nur ne plu parolis al li ecx vorton. Lin
silenteman, tute ne gxenis tio. Tio ja riparigxos, li pensis, kaj se estus
sekvoj, tiam mi edzinigos sxin. Kaj li siaflanke silentis.
<p>
Post kelkaj semajnoj sxi rompis la silentadon:
<p>
- Mi estas graveda.
<p>
- Cxu, li diris.
<p>
- Poste mi foriros.
<p>
- Cxu.
<p>
Li pensis: tio ja riparigxos. Post malpli ol horo li auxdis la antauxpordon esti
fermata, ne insiste, tre kutime. Li iris al la fenestro. Jen iris la junulino,
kun sxvela kana valizo.  Estis fortika knabino, sxi ne klinis sin al la valizo
dum la irado. Li vidis sxin iri en la ekgrizigxo de la vespero, estis en la fino
de Aprilo. Li turnis sin al la tablo kun la restajxoj de la tagmangxo. Li staris
iomtempe senmova, pensanta, largxsxultra viro, peza sed ne dikventra, malmolega
kapo sur mallonga largxa kolo, sur tiu kapo nigra feltcxapelo. Tio riparigxos, li
pensis, tamen dubante. Tiam lakone li mem ekpurigis la mangxilaron en la
kuirejo.
<p>
La knabino Joba Katadreuffe auxdigis nenion plu pri si mem. Cxar sxia situacio
tute ne gxenis sxin, sxi restis laboranta. Sxi dungigis sin kiel servistino, kaj
kiam sxia gravadeco ne plu kasxeblis, tiam sxi simple diris ke sxin forlasis sxia
edzo. En tiu cxi tempo sxi tute ne malbone fartis, cxiam suficxon da mangxo kaj
decan logxejon sxi havis. Gxis la fino, sxi trovis suficxe da labordomoj. Ne necesis
iri al la laborborso, kie oni malkovrus sxian needzinecon. Sxi povis tre bone
labori, sxia korpostato estis fera, sxi estis rekomendata de la unu al la
alia. La lastajn monatojn sxi nur ankoraux laboris hejme cxe seninfanoj homoj,
tiel sxi evitis embarason de situacio en familioj kun infanoj; ankaux nur la
seninfanaj labordomoj povis subteni sxin.
<p>
Gxustatempe sxi antauxmendis lokon en la akusxocxambro, sxi ja estis tre juna, sed
neniel nescia, natura antauxvidemo estis sxia. Sxi ankaux elektis la gxustan
momenton por kusxigi sin en lito, sxi ankoraux havis eblon iom ripozi. Prudenta
knabino, sen parencoj, sen amikoj, knabino kiu ne devis lerni ion ajn, kiu
sciis cxion. Tiu cxi Joba.
<p>
Gxis la fino, sxi sentis sin tre bona. La fresxa vizagxo kun la malmolaj dentoj kaj
esprimivaj okuloj tre cxarmis la flegistinojn, kiuj tamen kutimis al tiom
multe. Kaj tio cxi malgraux sxia seriozeco, sxia silentado, la neafableco de sxia
lingvo.  Oni demandis al sxi kiel la infano nomigxos. Jakobo Wilhelmo. Kaj se
estus knabino, tiam nur Jakoba.
<p>
Oni sciigis al sxi ke la patro devas vivteni. Sxi respondis tuje kaj patose:
<p>
- La infano neniam havos patron.
<p>
- Jes, sed ni ne celas al patraj rajtoj, ni nur celas ke la patro devas pagi
monon por via infano.
<p>
- Ne.
<p>
- Kiel ne?
<p>
- Mi ne volas.
<p>
Oni diris al sxi ke eblas post elakusxocxambrigxo iri al Porpatrina Subteno, al
Porinfana Subteno.
<p>
La malgrandaj rugxecaj servistinaj manoj, dikaj, infanecaj, fortikaj, kusxis
nemovitaj sur la kovrilo. La malhela okulo rigardis neafable, klare
malakceptante. La malkontentenco de la flegistino baldaux malaperis, sxi tro
sxatis la knabinon, sxi supozis en la obstineco ion rasan.
<p>
Sxi faris konfidencojn al neniu. Sxia unu najbarino, tre scivolema, singarde
informigxis pri la patro. Tiu najbarino supozetis, sxi mem ne sciis kial, ke iu
ricxulo kasxas sin en la afero. Joba respondis:
<p>
- Tute ne gravas, la infano neniam ekhavos patron.
<p>
- Kial ne?
<p>
- Tial ne.
<p>
Tute ne facilis la nasko. Tio sxajnis stranga al la kuracisto. Tiom sanega
knabino. Sed estis fakto. Finfine li decidis operacii, Joba estis
forveturiganta. 
<p>
La kuracisto tre spertis cxi-kampe. Tamen li neniam tute forgesis la kazon, en
la rondo de siaj samfakuloj li priparolis gxin ankoraux plurfoje, ecx jarojn
poste. Sub siaj iloj, li vidis la narkotitan knabinon velki. En horo sxi
transsaltis la epokon de plenkreskeco, li timis pri la koro, sed la koro restis
sana. La malsanulino faris nenion krom rapide velki, samkiel floro en
venengaso. Malgraux cxiu certeco, li esperis ke gxi forigxos. Sxi nur savis la
ardan, seriozan, la rasan rigardon el la ruino de sia juneco.
<p>
Cxiun tagon li venis por iomtempe sidi apud sxi.
<p>
- Provizore, vi ne povas labori, vi devas alparoli la patron.
<p>
- Ne.
<p>
- Vi faru pro la bono de via infano.
<p>
- Ne kaj ne kaj ne.
<p>
- Bone, li kvietigis. Sed almenaux agnosku vian infanon.
<p>
Sxi igis klarigi tion, kaj poste konsentis. Estis sxia unua jes.
<p>
Sxi sciis ke estas knabo, sed sxi ne petis vidi la infanon. Pro tio sxi perdis iom
da bonvolo. Oni ne komprenis ke sxia karaktero simple malpermesis peti ecx la
plej malgrandan favoron, ecx ne la montron de sia propra ido.
<p>
En tiaj cxi kazoj la infano malofte suferas. La flegistino alportis gxin en la
tria tago.
<p>
- Rigardu, Joba, kiajn okulojn tiu knabego havas en sia kapo.
<p>
Estis sxiaj okuloj, brunaj, preskaux nigraj. La infano havis nigran tufon el
lanugo.
<p>
- Jam eblas dislimi la hararon, sxercis la flegistino.
<p>
Kolerema kaj senpacienca la infano kusxis cxe la patrino. Sur la dekstra kaj
maldekstra litoj ekkusxis aliaj virinoj, kaj denove aliaj.
<p>
- Mi sxatus foriri, Joba diris.
<p>
Post tri semajnoj oni elakusxejigis sxin. Sxi faris rondon cxe cxiuj
flegistinoj kaj premis manon, per sia malgranda, paligxinta mano, ostecigxinta.
<p>
- Dankon al vi, sxi diris al cxiuj, dankon al vi.
<p>
- Dankon al vi, sxi diris al la akusxkuracisto.
<p>
- Ankoraux pensu pri tio, kion mi diris, doktoro Demerre admonis. La adresoj de
Porinfana Subteno kaj Porpatrina Subteno pendis super vi dum tiom da tagoj,
supozeble vi nun parkere scias ilin.
<p>
- Ne, Joba diris, sed dankon al vi.

<p>
<center>	
<h1><a name="juneco1">Juneco</a></h1>	
</center>
Ne estis malfacile por la persekutisto A. B. Dreverhaven gvatsekvi la
patrinon. Sekvi homojn estis parto de lia profesio, kaj li bone sciis sian
profesion. Post kelkaj tagoj li sciis ke la patrino logxas en unu el la malricxaj
stratoj apud la bucxejo. Sxi ne plu estis Joba, sxi estis frauxlino Katadreuffe,
ankaux por si mem.
<p>
Alvenis letero por sxi. La koverto surhavis la presitan adreson de la oficejo de
Dreverhaven. En la koverto estis nur duona paperfolio. Grandlitere tekstis
Memorando en la supro, kaj denove la adreso. La letereto enhavis la daton, kaj
tri vortojn:
<p>
`Kiam ni geedzigxos?'
<p>
Mankis subskribo. La skribo estis nigra, akraflanka, ciklopa. Sxi sxire
dispecigis gxin. Tiun saman tagon la posxtisto portis al sxi posxtmandaton de cent
guldenoj. Sur tiu strio estis la sama adreso, per la sama skribo. Dum momento
sxi restis sendecida, sed sxi ne estis iu ema je longa sendecidado. Sxi konsideris
ankaux dispecigi la posxtmandaton, sed nur trastrekis la adreson. `Returnen al
sendinto' sxi skribis, kaj enleterkestigis gxin.
<p>
Dreverhaven estis viro senkora tiusence ke li estis viro sen sento. Ke li ne
ricevis respondon kaj simple rericevis sian monon, tio tute ne gxenis lin. Li
simple reenkasigis sian posxtmandaton. Sed li ne estis viro senkonscia pri
prirespondeco, li havis kaj volon kaj, limsence, konscion pri devo. Post monato
frauxlino Katadreuffe denove ricevis leteron:`Kiam ni geedzigxos?' Kaj
posxtmandaton, cxifoje de kvindek guldenoj. Sxi faris tiel, kiel sxi pasintfoje
faris.
<p>
Entute ses fojojn Dreverhaven cxiumonate skribis tiujn memorandojn. Neniam li
ricevis respondon. La duelo per la posxtmandatoj dauxris plenan jaron. La dekduan
fojon sxi senpere skribis sur gxin:`Cxiam estos rifuzata'. Cxu estis pro tio,-
cxiuokaze la duelo finigxis. Nun <em>sxi</em> venkis, sed la kontenteco signifas
malmulton. Dum sia tuta vivo, sxi tenis certan malestimon por si mem, ne estis
sento de malsupereco, sed pli estis fiera malamo kontraux sxia sekso gxenerale. Sxi
ja pli riprocxis al si ol al li ke sxi falis, sxi riprocxis al si esti
virino. Kvankam sxi interrilatis kun la najbaroj, senpasie kaj ceremonieme kiel
la decaj malricxuloj faras, sxi ne tre popularis cxe la najbaraj virinoj, cxar sxi
tiom ofte diskreditigas sian sekson. Sxia senkompata jugxo pri la virina malforto
estis konata kaj vekis miron. Sxia vivo estis modesta, sed foje sxi povis krude
eligi sian malestimon.
<p>
-Ni virinacxoj tauxgas por enmondigi infanojn, por nenio alia.
<p>
Tio ja placxis al la viroj. Sxi estis maljuna kaj sulka, kun du faldoj de arda
amaro preter sia busxo, la iam belan malmolan dentaron subite detruis la  nasko,
malgranda kaj rekta sxi impresis fragila. Sed sxiaj karbaj okuloj sxajnis tamen
logi la virojn, ili ne vidis la sulkojn, la maljunigitan hauxton, la harojn, ne
senorde arangxitajn, ja senorde grizigxintajn.
<p>
Unufoje sxi renkontis cxe konatoj sxargxleviliston. Li kondukis gigantan flosantan
levilegon, lin per stala kablo oni trenis de unu haveno al la alia, cxar en la
masxinejo li logxis. Li estis unu el tiuj homaj monumentoj, kiuj estas tipaj por
laborista Roterdamo de gxia plej bona flanko, ulo kun karno el sxtono, largxa,
peze nutrita, forte vibrosonas liaj vocxo kaj movo, tia ulo kreita el nur
Holando kaj akvo. Li estas multe pli agxa ol sxi, li versxajne, sxi pensis, havus
proksimume la agxon de Dreverhaven. Lia nomo estis Harm Knol Hein.
<p>
Li deziris akompani sxin hejmen, kaj apenaux eksterporde li demandis cxu sxi ne
emus edzinigxi. Inter iliaj konatoj li rakontis pri sia vivo en la levilego. Sxi
amis la akvon. Cxi tie en la urbo sxi estis tiom for de la povaj havenaroj, en
cxi-regiono povas tiom odoracxi kiel ostoj kaj intestoj, precipe pro la
sangokuirejoj sur la bucxejaj terenoj. Jes, sxi ja sopiras la akvon kaj la fresxan
venton.
<p>
Li pluparolis. Sxi povus logxi en la levilego, kaj se la cxefo protestus, li
prenus por sxi cxambron surlandan, sed cxiam proksiman al la havenoj, tio estas
memkomprenebla. Ne, tute ne gravus, li ja facile povus ordigi la aferon. 
<p>
-Mi pripensos, sxi diris adiauxe. 
<p>
Sxi nur diris pro afablo al la levilisto. Sxi sxatis lin, kaj ne volis krude
rifuzi. Sed sxi jam tuj decidis ke ne eblas. Sxi tiel maljuna virinacxo kun tiu sana
virego, kion li vidis en sxi? Ne, ne eblis. Sxi petis lian adreson de la konatoj,
kaj skribis lin per kelkaj vortoj. En tiu cxi rifuzo kasxigxis malestimo al sxi
mem, al la virina sekso de la tuta mondo.
<p>
Sxi bone prizorgis sian filon, sxi estis silentema, severa, necedema, rigora
patrino, sed sxi estis bona. Tiom eliri por labori kiel antauxe, sxi tute ne plu
faris. Ankaux la infano postulis parton de sxia tempo, gxi ne estis forta,
varicelis kaj morbilis gxi, gxi spertis cxiajn infanomalsanojn, kaj krome estis
<!-- pokken en mazelen, dat moet natuurlijk op 'gepokt en gemazeld' lijken maar -->
<!-- hoe moet ik dat nu weergeven?-->
kolerema kaj senpacienca. Por duonaj tagoj sxi devis enpensionigi gxin cxe
najbarinoj, kaj tie gxi estis edukata inter la granda amaso de etuloj, gxi ne
ricevis la edukon, kiun sxi kredis gxusta, tial - kredante je severa punemo - sxi
rehejmigxante estis ecx pli severa ol estis en sxia naturo. 
<p>
La unuaj jaroj pli kaj pli malfaciligxis, unufoje sxi devis translogxigxi al korto,
kie sxi interigxis inter la plej malricxa parto de la logxantaro. La domacxoj somere
ne puris, tio estis sxia plej granda gxeno. Post tio komencis la mondmilito,
venis la prezaltigxoj kaj la mangxomanko. La jaroj dek sep kaj dek ok estis por
sxi tre nigraj.
<p>
La infano ne rajtas suferi pro tio cxi, sxi diris al si mem, gxi ricevos la
plejbonon haveblan. Sed ankaux tiu plejbono estis malpli kvalita ol kutimas en
paca tempo.
<p>
Okazis en tiuj cxi jaroj ke sxi dum mallonga tempo havis sxuldon, ne cxiam sxi povis
lupagi Lunde, sed tamen sxi cxiufoje trabaraktis tra tio cxi, cxar sxi estis
eksterordinare sxparema. Sxi ne havis vestojn por eliri. Se nur sxiaj laborroboj kaj
antauxtukoj estu nedifektitaj kaj puraj, tiam sxi kontentis.
<p>
Ankaux la juna Katadreuffe rememoris tiujn jarojn tre nigraj. Kun la plej
malgrandaj almozuloj li estis en la plej malalta klaso de la lernejo por
malricxuloj, konstruajxo en senluma brancxostrato, tia strato kiu impresas kvazaux
tie neniam povus estis varme. Kaj la samon oni pensis pri la lernejo. La
konstruajxo estis timige granda, humida, malplena kaj senluma, sed tio kaj liaj
kun-almozuletoj ne estis la plej terura afero, - tio estis la pleboj el la pli
altaj klasoj. Knaboj kiaj ankaux logxas en la korto, kiuj rompige jxetis sxtonojn
al stratlanternoj, kiuj sakris kiel plenkreskaj drinkuloj, kiuj post la
lernejaj horoj atendis la malgrandulojn por turmenti tiujn. 
<p>
Unufoje la infano Katadreuffe hejmigxis kun sangoplena busxo. Oni forbatis tutan
vicon da supraj dentoj de li, sed felicxe estis lia laktodentaro, kaj la dentoj
jam estis moveblaj.
<p>
En la printempo de la jaro dek ok, kiam li estis en la plej alta klaso, tiam en
iu Dimancxo du kunkasaj policanoj venis teruri la kortanojn, ankaux lin. Sed ne
lin ili celis. Ili trasercxis cxiujn logxejojn, ili arestis kvar maturigxantajn
knabojn, kiuj la antauxan posttagmezon rabis pancxaron, en la plenlumo. En
jutosako oni trovis ankoraux kvin kompletajn panojn, ili tute ne povis formangxi.
<p>
Lia patrino tenis lin plejeble multe for de la kanajloj, kompreneble tial li
estis turmentata kaj batata je cxiu okazeto. Nun li vidis kvaropon el tiu
brutaro esti arestata. 
<p>
Lian malgrandan malfortan patrinon respektis la najbaranoj. Sxi ja sciis ke tion
kauxzis sxiaj okuloj kiuj tiel povis fulmotondri kaj malofte bezonis la helpon de
sxia akrega vocxo. Iom post iom ankaux la juna Katadreuffe mallernis sian timon
kaj lernis kiel uzi siajn pugnojn. Li sentis sin kun sia patrino unuo en la
forpusxa sinteno kontraux la frinonoj. Li havis sxiajn okulojn, kiuj povis same
fulmi, kaj li havis kolereman naturon. Iam li piedbatis pli grandan
knabon. Kiel fulmo li piedbatis la plej molan parton de la ventro de tiu
grandulo. La atakinto falegis malantauxen, tute sternigxis kaj senkonsciigxis, en
la mezo de la strateto de la interna korto, de cxiu videble.
<p>
Frauxlino Katadreuffe vidis. Sxi ne punis, sed sxi konsciis ke nun sxi devas
translogxigxi. Ecx konvenis, tiele. Nokte sxi malplenigis la logxejon. Pusxcxareto
apud la pordego atendis la sensignifan meblaron. La translogxigisto mem helpis
<!-- Cxu ecx?, tiam estus preseraro en mia libro zelf, sed eble 'zelfs' pli
logigus --> porti senbrue la aferojn el la domo. Io cxi tie pli ofte okazis, ke
luantoj subitege foriris. Foje pro tio ke edzino forlasis sian edzon, kaj igi
lin hejmigxi en malplenan hejmon, foje simple estis kazo de lusxuldo.
<p>
Frauxlino Katadreuffe foriris sen sxuldo. Sxi metis la lupagon, zorge falditan en
peco de gazeto, sur la fenestrobreton sur la lukarton, al kiu mankis neniufoje
la cxiusemajna subskribo de la kontrolisto. Bela lukarto estis gxi, preskaux
plenskribita, sen ajna mankloko, lukarto, kian ne multaj de la korto povus
montri.

<center>	
<h1><a name="juneco2">Juneco</a></h1>	
</center> 
<p>
...
<p>
[ne tradukita]

<hr>
Tiun cxi pagxon prizorgas <a href="mailto:mihxil@esperanto.nu">Mihxil'</a><br>
<a href="esperanto.html">Reen al ties hejmpagxo</a>
<hr>
<center><!--#geoguide--></center>
<!--/NELATEX-->
</body>
</html>
<!-- Keep this comment at the end of the file
Local variables:
mode: sgml
sgml-omittag:t
sgml-shorttag:t
sgml-namecase-general:t
sgml-general-insert-case:lower
sgml-minimize-attributes:nil
sgml-always-quote-attributes:t
sgml-indent-step:0
sgml-indent-data:t
sgml-parent-document:nil
sgml-exposed-tags:nil
sgml-local-catalogs:nil
sgml-local-ecat-files:nil
default-input-method:esperanto-postfix
End:
-->