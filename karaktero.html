<?php 
  require($_SERVER["DOCUMENT_ROOT"]."/general.php");
  mSet_Language('eo', 'iso-8859-1');
  mHeader(array( 'title'=> "Karaktero", 'author'=> "Borderwijk",
 'keywords'=>"Esperantigo de romano 'Karakter' de la nederlanda  verkisto Borderwijk; An esperanto translation of a novel 'Karakter' of the dutch author Bordewijk" ) );
  print "<body>";
  mHeader2();
  mElektilo(1);
?>

versio: 6a de januaro 2001 (provizora versio, preta: 5%) 
<hr />
<p>
Jen esperantigo de la unuaj cxapitroj de la nederlanda romano `Karakter',
verkita de F. Bordewijk en la jaro 1938. Gxi ekhavis iom da famo ecx
eksterlande pro la samnomata filmo, kiu antauxnelonge aperis en la
kinejoj. Provizore mi ne intencas pretigi tiun cxi tradukon, cxar kiel
la listo de cxapitronomoj jen malsupra pruvas, la libro estas suficxe
dika (mia eldono havas 371 pagxojn). Tamen mi tiel cxi tamen komencinte
esperas instigi kaj nutri intereson, kaj se vere intereso montros sin,
mi pretas pluokupigxi (kia vana espero..)
</p><p>
Michiel Meeuwissen <?php echo mEmail() ?>
</p>
Cxapitroj:<br />

<a href="#ne">Ne</a>; 
<a href="#juneco1">Juneco</a>; 
<a href="#juneco2">Juneco</a>;
<a href="#bankroto">Bankroto</a>; 
Fasado kaj kontoro; 
Amiko; 
La scio gxis T;
Komenco; 
La unuaj monatoj; La unuaj monatoj; La
unua jaro; La unua jaro; Dreverhaven; Katadreuffe kaj Dreverhaven; Duafoje;
Aferoj kaj amo; Senkolora tempo; Katadreuffe kaj Dreverhaven; La vojo al
Lejdeno; Aferoj, amo, frauxdo; La vojo al Lejdeno; Katadreuffe kaj Dreverhaven;
Zorgoj; La vojo tra Lejdeno; Dreverhaven; Aferoj kaj festo; La Monto;
Dreverhaven kaj Katadreuffe
<hr />
<center>	
<h1><a name="ne">Ne</a></h1>	
</center>
<!--pagxo 7-->
<p>
En la plejnigro de la tempo, cxirkaux Kristnasko, en la Roterdama
akusxejo la infano Jakobo Vilhelmo Katadreuffe cezartrancxe estis
enmondigita. Lia patrino estis la dekokjara servistino Jakoba
Katadreuffe, sxi mallongige estis nomata Joba. Lia patro estis la jura
persekutisto Dreverhaven, viro proksimigxanta sian kvardekan vivjaron,
tiam jam konata kiel la senindulga glavo por cxiu sxuldanto kiun
ektraktas li.
</p><p>
La knabino Joba Katadreuffe dum mallonga tempo servis la frauxlon
Dreverhaven, tiam li falis por sxia senkulpa beleco, kaj sxi por lia
forto. Li ne estis viro falema, li estis viro el granito, nur
lauxlitere havanta koron. Nur tiun unu fojon li falis, li kapitulacis
pli al si mem, ol al sxi. Eble tamen, se sxi ne havus tiajn specialajn
okulojn, tiam nenio estus okazinta.  Sed okazis post kelkaj tagoj de
subpremata kolero pri granda plano, kiun li elpensis, kiun li
starigis, kaj kiun li vidis perei, pro tio ke la pruntedonisto
lastmomente sin retiris. En la lasta momento, fakte post la lasta
momento, tiam kiam sinretiro verdire ne plu eblis, cxar la
pruntedonisto estis ligita per sia vorto. Mankis cxiu ajn pruvo,
malestis cxiu cxeestinto, kaj Dreverhaven, kiel viro de la legxo, sciis
ke nenio fareblas kontraux la vortorompinto. Kun ties letero enposxa -
tre singarda vortumita letero, sed samtempe absolute malakceptanta -
malfrue vespere Dreverhaven rehejmigxis. Li estis sentinta tion cxi
okazi, cxiufoje oni diris la kanajlon forestanta, kiam li telefonis. Li
sciis ke tio estas mensogo, li sentis tion. Tiam en la vespero oni
liveris tiun leteron, la unua kaj sola skribajxo, kaj li ne povis
influi gxin. Elstare redaktita, sub tio devas kasxi sin advokato.
</p><p>
Dreverhaven rehejmigxis, interne bolanta, kaj en tiu kasxata kolero li
ekkaptis la knabinon Joba Katadreuffe. La knabino ne estis falema, sxi
havis fortan volon, sed sxi estis knabino. Kio okazis al sxi estis sur
la limo de superfortado, ne tute estis tia, kaj sxi ankaux ne konsideris
gxin tia.
</p><p>
Sxi restis cxe sia patrono, sxi nur ne plu parolis al li ecx vorton. Lin
silenteman, tute ne gxenis tio. Tio ja riparigxos, li pensis, kaj se
estus sekvoj, tiam mi edzinigos sxin. Kaj li siaflanke silentis.
</p><p>
Post kelkaj semajnoj sxi rompis la silentadon:
</p><p>
- Mi estas graveda.
</p><p>
- Cxu, li diris.
</p><p>
- Poste mi foriros.
</p><p>
- Cxu.
</p><p>
Li pensis: tio ja riparigxos. Post malpli ol horo li auxdis la antauxpordon esti
fermata, ne insiste, tre kutime. Li iris al la fenestro. Jen iris la junulino,
kun sxvela kana valizo.  Estis fortika knabino, sxi ne klinis sin al la valizo
dum la irado. Li vidis sxin iri en la ekgrizigxo de la vespero, estis en la fino
de Aprilo. Li turnis sin al la tablo kun la restajxoj de la tagmangxo. Li staris
iomtempe senmova, pensanta, largxsxultra viro, peza sed ne dikventra, malmolega
kapo sur mallonga largxa kolo, sur tiu kapo nigra feltcxapelo. Tio riparigxos, li
pensis, tamen dubante. Tiam lakone li mem ekpurigis la mangxilaron en la
kuirejo.
</p><p>
La knabino Joba Katadreuffe auxdigis nenion plu pri si mem. Cxar sxia situacio
tute ne gxenis sxin, sxi restis laboranta. Sxi dungigis sin kiel servistino, kaj
kiam sxia gravedeco ne plu kasxeblis, tiam sxi simple diris ke sxin forlasis sxia
edzo. En tiu cxi tempo sxi tute ne malbone fartis, cxiam suficxon da mangxo kaj
decan logxejon sxi havis. Gxis la fino, sxi trovis suficxe da labordomoj. Ne necesis
iri al la laborborso, kie oni malkovrus sxian needzinecon. Sxi povis tre bone
labori, sxia korpostato estis fera, sxi estis rekomendata de la unu al la
alia. La lastajn monatojn sxi nur ankoraux laboris hejme cxe seninfanaj homoj,
tiel sxi evitis embarason de situacio en familioj kun infanoj; ankaux nur la
seninfanaj labordomoj povis subteni sxin.
</p><p>
Gxustatempe sxi antauxmendis lokon en la akusxocxambro, sxi ja estis tre juna, sed
neniel nescia, natura antauxvidemo estis sxia. Sxi ankaux elektis la gxustan
momenton por kusxigi sin en lito, sxi ankoraux havis eblon iom ripozi. Prudenta
knabino, sen parencoj, sen amikoj, knabino kiu ne devis lerni ion ajn, kiu
sciis cxion. Tiu cxi Joba.
</p><p>
Gxis la fino, sxi sentis sin tre bona. La fresxa vizagxo kun la malmolaj dentoj kaj
esprimivaj okuloj tre cxarmis la flegistinojn, kiuj tamen kutimis al tiom
multe. Kaj tio cxi malgraux sxia seriozeco, sxia silentado, la neafableco de sxia
lingvo.  Oni demandis al sxi kiel la infano nomigxos. Jakobo Vilhelmo. Kaj se
estus knabino, tiam nur Jakoba.
</p><p>
Oni sciigis al sxi ke la patro devas vivteni. Sxi respondis tuje kaj patose:
</p><p>
- La infano neniam havos patron.
</p><p>
- Jes, sed ni ne celas al patraj rajtoj, ni nur celas ke la patro devas pagi
monon por via infano.
</p><p>
- Ne.
</p><p>
- Kiel ne?
</p><p>
- Mi ne volas.
</p><p>
Oni diris al sxi ke eblas post elakusxocxambrigxo iri al Porpatrina Subteno, al
Porinfana Subteno.
</p><p>
La malgrandaj rugxecaj servistinaj manoj, dikaj, infanecaj, fortikaj, kusxis
nemovitaj sur la kovrilo. La malhela okulo rigardis neafable, klare
malakceptante. La malkontenteco de la flegistino baldaux malaperis, sxi tro
sxatis la knabinon, sxi supozis en la obstineco ion rasan.
</p><p>
Sxi faris konfidencojn al neniu. Sxia unu najbarino, tre scivolema, singarde
informigxis pri la patro. Tiu najbarino supozetis, sxi mem ne sciis kial, ke iu
ricxulo kasxas sin en la afero. Joba respondis:
</p><p>
- Tute ne gravas, la infano neniam ekhavos patron.
</p><p>
- Kial ne?
</p><p>
- Tial ne.
</p><p>
Tute ne facilis la nasko. Tio sxajnis stranga al la kuracisto. Tiom sanega
knabino. Sed estis fakto. Finfine li decidis operacii, Joba estis
forveturigita. 
</p><p>
La kuracisto tre spertis cxi-kampe. Tamen li neniam tute forgesis la kazon, en
la rondo de siaj samfakuloj li priparolis gxin ankoraux plurfoje, ecx jarojn
poste. Sub siaj iloj, li vidis la narkotitan knabinon velki. En horo sxi
transsaltis la epokon de plenkreskeco, li timis pri la koro, sed la koro restis
sana. La malsanulino faris nenion krom rapide velki, samkiel floro en
venengaso. Malgraux cxiu certeco, li esperis ke gxi forigxos. Sxi nur savis la
ardan, seriozan, la rasan rigardon el la ruino de sia juneco.
</p><p>
Cxiun tagon li venis por iomtempe sidi apud sxi.
</p><p>
- Provizore, vi ne povas labori, vi devas alparoli la patron.
</p><p>
- Ne.
</p><p>
- Vi faru pro la bono de via infano.
</p><p>
- Ne kaj ne kaj ne.
</p><p>
- Bone, li kvietigis. Sed almenaux agnosku vian infanon.
</p><p>
Sxi igis klarigi tion, kaj poste konsentis. Estis sxia unua jes.
</p><p>
Sxi sciis ke estas knabo, sed sxi ne petis vidi la infanon. Pro tio sxi perdis iom
da bonvolo. Oni ne komprenis ke sxia karaktero simple malpermesis peti ecx la
plej malgrandan favoron, ecx ne la montron de sia propra ido.
</p>
<p>
En tiaj cxi kazoj la infano malofte suferas pro la nasko. La flegistino
alportis gxin en la tria tago.
</p><p>
- Rigardu, Joba, kiajn okulojn tiu knabego havas en sia kapo.
</p><p>
Estis sxiaj okuloj, brunaj, preskaux nigraj. La infano havis nigran tufon el
lanugo.
</p><p>
- Jam eblas dislimi la hararon, sxercis la flegistino.
</p><p>
Kolerema kaj senpacienca la infano kusxis cxe la patrino. Sur la dekstra kaj
maldekstra litoj ekkusxis aliaj virinoj, kaj denove aliaj.
</p><p>
- Mi sxatus foriri, Joba diris.
</p><p>
Post tri semajnoj oni elakusxejigis sxin. Sxi faris rondon cxe cxiuj
flegistinoj kaj premis manon, per sia malgranda, paligxinta mano, ostecigxinta.
</p><p>
- Dankon al vi, sxi diris al cxiuj, dankon al vi.
</p><p>
- Dankon al vi, sxi diris al la akusxkuracisto.
</p><p>
- Ankoraux pensu pri tio, kion mi diris, doktoro Demerree admonis. La adresoj de
Porinfana Subteno kaj Porpatrina Subteno pendis super vi dum tiom da tagoj,
supozeble vi nun parkere scias ilin.
</p><p>
- Ne, Joba diris, sed dankon al vi.

</p>
<center>	
<h1><a name="juneco1">Juneco</a></h1>	
</center>
<p>
Ne estis malfacile por la persekutisto A. B. Dreverhaven gvatsekvi la
patrinon. Sekvi homojn estis parto de lia profesio, kaj li bone sciis sian
profesion. Post kelkaj tagoj li sciis ke la patrino logxas en unu el la malricxaj
stratoj apud la bucxejo. Sxi nun ne plu estis Joba, sxi estis frauxlino Katadreuffe,
ankaux por si mem.
</p><p>
Alvenis letero por sxi. La koverto surhavis la presitan adreson de la oficejo de
Dreverhaven. En la koverto estis nur duona paperfolio. Grandlitere tekstis
Memorando en la supro, kaj denove la adreso. La letereto enhavis la daton, kaj
tri vortojn:
</p><p>
`Kiam ni geedzigxos?'
</p><p>
Mankis subskribo. La skribo estis nigra, akraflanka, ciklopa. Sxi sxire
dispecigis gxin. Tiun saman tagon la posxtisto portis al sxi posxtmandaton de cent
guldenoj. Sur tiu strio estis la sama adreso, per la sama skribo. Dum momento
sxi restis sendecida, sed sxi ne estis iu ema je longa sendecidado. Sxi konsideris
ankaux dispecigi la posxtmandaton, sed nur trastrekis la adreson. `Returnen al
sendinto' sxi skribis, kaj enleterkestigis gxin.
</p><p>
Dreverhaven estis viro senkora tiusence ke li estis viro sen sento. Ke li ne
ricevis respondon kaj simple rericevis sian monon, tio tute ne gxenis lin. Li
simple reenkasigis sian posxtmandaton. Sed li ne estis viro senkonscia pri
prirespondeco, li havis kaj volon kaj, limsence, konscion pri devo. Post monato
frauxlino Katadreuffe denove ricevis leteron:`Kiam ni geedzigxos?' Kaj
posxtmandaton, cxifoje de kvindek guldenoj. Sxi faris tiel, kiel sxi pasintfoje
faris.
</p><p>
Entute ses fojojn Dreverhaven cxiumonate skribis tiujn memorandojn. Neniam li
ricevis respondon. La duelo per la posxtmandatoj dauxris plenan jaron. La dekduan
fojon sxi aplombe skribis sur gxin:`Cxiam estos rifuzata'. Cxu estis pro tio,-
cxiuokaze la duelo finigxis. Nun <em>sxi</em> venkis, sed la kontenteco signifas
malmulton. Dum sia tuta vivo, sxi tenis certan malestimon por si mem, ne estis
sento de malsupereco, sed pli estis fiera malamo kontraux sxia sekso gxenerale. Sxi
ja pli riprocxis al si ol al li ke sxi falis, sxi riprocxis al si esti
virino. Kvankam sxi interrilatis kun la najbaroj, senpasie kaj ceremonieme kiel
la decaj malricxuloj faras, sxi ne tre popularis cxe la najbaraj virinoj, cxar sxi
tiom ofte diskreditigas sian sekson. Sxia senkompata jugxo pri la virina malforto
estis konata kaj vekis miron. Sxia vivo estis modesta, sed foje sxi povis krude
eligi sian malestimon.
</p><p>
-Ni virinacxoj tauxgas por enmondigi infanojn, por nenio alia.
</p><p>
Tio ja placxis al la viroj. Sxi estis maljuna kaj sulka, kun du faldoj de arda
amaro preter sia busxo, la iam belan malmolan dentaron subite detruis la  nasko,
malgranda kaj rekta sxi impresis fragila. Sed sxiaj karbaj okuloj sxajnis tamen
logi la virojn, ili ne vidis la sulkojn, la maljunigitan hauxton, la harojn, ne
senorde arangxitajn, ja senorde grizigxintajn.
</p><p>
Unufoje sxi renkontis cxe konatoj sxargxleviliston. Li kondukis gigantan flosantan
levilegon, lin per sxtala kablo oni trenis de unu haveno al la alia, cxar en la
masxinejo li logxis. Li estis unu el tiuj homaj monumentoj, kiuj estas tipaj por
laborista Roterdamo de gxia plej bona flanko, ulo kun karno el sxtono, largxa,
peze nutrita, forte vibrosonas liaj vocxo kaj movo, tia ulo kreita el nur
Holando kaj akvo. Li estas multe pli agxa ol sxi, li versxajne, sxi pensis, havus
proksimume la agxon de Dreverhaven. Lia nomo estis Harm Knol Hein.
</p><p>
Li deziris akompani sxin hejmen, kaj apenaux eksterporde li demandis cxu sxi ne
emus edzinigxi. Inter iliaj konatoj li rakontis pri sia vivo en la levilego. Sxi
amis la akvon. Cxi tie en la urbo sxi estis tiom for de la povaj havenaroj, en
cxi-regiono povas tiom odoracxegi kiel ostoj kaj intestoj, precipe pro la
sangokuirejoj sur la bucxejaj terenoj. Jes, sxi ja sopiras la akvon kaj la fresxan
venton.
</p><p>
Li pluparolis. Sxi povus logxi en la levilego, kaj se la cxefo protestus, li
prenus por sxi cxambron surlandan, sed cxiam proksiman al la havenoj, tio estas
memkomprenebla. Ne, tute ne gravus, li ja facile povus arangxi la aferon. 
</p><p>
-Mi pripensos, sxi diris adiauxe. 
</p><p>
Sxi nur diris pro afablo al la levilisto. Sxi sxatis lin, kaj ne volis krude
rifuzi. Sed sxi jam tuj decidis ke ne eblas. Sxi tiel maljuna virinacxo kun tiu sana
virego, kion li vidis en sxi? Ne, ne eblis. Sxi petis lian adreson de la konatoj,
kaj skribis lin per kelkaj vortoj. En tiu cxi rifuzo kasxigxis malestimo al sxi
mem, al la virina sekso de la tuta mondo.
</p><p>
Sxi bone prizorgis sian filon, sxi estis silentema, severa, necedema, rigora
patrino, sed sxi estis bona. Tiom eliri por labori kiel antauxe, sxi tute ne plu
faris. Ankaux la infano postulis parton de sxia tempo, gxi ne estis forta,
varicelis kaj morbilis gxi, gxi spertis cxiajn infanomalsanojn, kaj krome estis
<!-- pokken en mazelen, dat moet natuurlijk op 'gepokt en gemazeld' lijken maar -->
<!-- hoe moet ik dat nu weergeven?-->
kolerema kaj senpacienca. Por duonaj tagoj sxi devis enpensionigi gxin cxe
najbarinoj, kaj tie gxi estis edukata inter la granda amaso de etuloj, gxi ne
ricevis la edukon, kiun sxi kredis gxusta, tial - kredante je severa punemo - sxi
rehejmigxinte estis ecx pli severa ol estis en sxia naturo. 
</p><p>
La unuaj jaroj pli kaj pli malfaciligxis, unufoje sxi devis translogxigxi al korto,
kie sxi interigxis inter la plej malricxa parto de la logxantaro. La domacxoj somere
ne puris, tio estis sxia plej granda gxeno. Post tio komencigxis la mondmilito,
venis la prezaltigxoj kaj la mangxomanko. La jaroj dek sep kaj dek ok estis por
sxi tre nigraj.
</p><p>
La infano ne rajtas suferi pro tio cxi, sxi diris al si mem, gxi ricevos la
plejbonon haveblan. Sed ankaux tiu plejbono estis malpli kvalita ol kutimas en
paca tempo.
</p><p>
Okazis en tiuj cxi jaroj ke sxi dum mallonga tempo havis sxuldon, ne cxiam sxi povis
lupagi Lunde, sed tamen sxi cxiufoje trabaraktis tra tio cxi, cxar sxi estis
eksterordinare sxparema. Sxi ne havis vestojn por eliri. Se nur sxiaj laborroboj kaj
antauxtukoj estu nedifektitaj kaj puraj, tiam sxi kontentis.
</p><p>
Ankaux la juna Katadreuffe rememoris tiujn jarojn tre nigraj. Kun la plej
malgrandaj almozuloj li estis en la plej malalta klaso de la lernejo por
malricxuloj, konstruajxo en senluma brancxostrato, tia strato kiu impresas kvazaux
tie neniam povus estis varme. Kaj la samon oni pensis pri la lernejo. La
konstruajxo estis timige granda, humida, malplena kaj senluma, sed tio kaj liaj
kun-almozuletoj ne estis la plej terura afero, - tio estis la pleboj el la pli
altaj klasoj. Knaboj kiaj ankaux logxas en la korto, kiuj rompige jxetis sxtonojn
al stratlanternoj, kiuj sakris kiel plenkreskaj drinkuloj, kiuj post la
lernejaj horoj atendis la malgrandulojn por turmenti tiujn. 
</p><p>
Unufoje la infano Katadreuffe hejmigxis kun sangoplena busxo. Oni forbatis tutan
vicon da supraj dentoj de li, sed felicxe estis lia laktodentaro, kaj la dentoj
jam estis moveblaj.
</p><p>
En la printempo de la jaro dek ok, kiam li estis en la plej alta klaso, tiam en
iu Dimancxo du kunkaskaj policanoj venis teruri la kortanojn, ankaux lin. Sed ne
lin ili celis. Ili trasercxis cxiujn logxejojn, ili arestis kvar maturigxantajn
knabojn, kiuj la antauxan posttagmezon rabis pancxaron, en la plenlumo. En
jutosako oni trovis ankoraux kvin kompletajn panojn, ili tute ne povis formangxi.
</p><p>
Lia patrino tenis lin plejeble multe for de la kanajloj, kompreneble tial li
estis turmentata kaj batata je cxiu okazeto. Nun li vidis kvaropon el tiu
brutaro esti arestata. 
</p><p>
Lian malgrandan malfortan patrinon respektis la najbaranoj. Sxi ja
sciis ke tion kauxzis sxiaj okuloj kiuj tiel povis fulmotondri kaj
malofte bezonis la helpon de sxia akrega vocxo. Iom post iom ankaux la
juna Katadreuffe mallernis sian timon kaj lernis kiel uzi siajn
pugnojn. Li sentis sin kun sia patrino unuo en la forpusxa sinteno
kontraux la frinonoj. Li havis sxiajn okulojn, kiuj povis same fulmi,
kaj li havis kolereman naturon. Iam li piedbatis pli grandan
knabon. Kiel fulmo li piedbatis la plej molan parton de la ventro de
tiu grandulo. La atakinto falegis malantauxen, tute sternigxis kaj
senkonsciigxis, en la mezo de la strateto de la interna korto, de cxiu
videble.
</p><p>
Frauxlino Katadreuffe vidis. Sxi ne punis, sed sxi konsciis ke nun sxi
devas translogxigxi. Ecx konvenis, tiele. Nokte sxi malplenigis la
logxejon. Pusxcxareto apud la pordego atendis la sensignifan meblaron. La
translogxigisto mem helpis <!-- Cxu ecx?, tiam estus preseraro en mia
libro zelf, sed eble 'zelfs' pli logikus --> porti senbrue la aferojn
el la domo. Io cxi tia pli ofte okazis, ke luantoj subitege
foriris. Foje pro tio ke edzino forlasis sian edzon, kaj igi lin
hejmigxi en malplenan hejmon, foje simple estis kazo de lusxuldo.
</p><p>
Frauxlino Katadreuffe foriris sen sxuldo. Sxi metis la lupagon, zorge
falditan en peco de gazeto, sur la fenestrobreton sur la lukarton, al
kiu mankis neniufoje la cxiusemajna subskribo de la kontrolisto. Bela
lukarto estis gxi, preskaux plenskribita, sen ajna mankloko, lukarto,
kian ne multaj de la korto povus montri.
</p>
<center>	
<h1><a name="juneco2">Juneco</a></h1>	
</center> 
<p>
Fakte estis oportune ke ili devis translogxigxi. Sxi cxiuokaze jam planis
pri tio, cxar nun sxi iom ekprosperis. Sxi denature lertis pri
fadenlaborado.
</p><p>
En la malricxula bazaro sur la Gauxda Bulvardo sxi trovis kvanton da lano
kiu havis okulfrape eksterordinare verdan koloron. La vendistino diris
ke tiun cxi kvanton difektis marakvo, kaj ke tiel gxi alikolorigxis. Sxi
ricevis gxin kontraux malmulta mono, kaj devis sxuldi la lupagon nur unu
semajnon, kion tamen sxi baldaux riparis. Sxi faris brodajxon laux propra
plano, grandan indigan florcentron, aspergitan per nigraj sempunktoj,
borderitan per helbluaj sepaloj, kaj la mirakla verdo kiel fono
plenigis la reston de la kanvaso. La floro en angulo prenis trionon de
la tuta areo.
</p><p>
Sxi iris al butiko por arta perkudrila laboro, kies posedantino tuj
elacxetis sxian laboron el sxi por uzo sur granda divana kuseno. Sxi
ricevis dek kvin guldenojn, la petitan sumon, kaj plue estis petita
reveni kiam sxi havos ion novan. Unu posttagmezon la kuseno kusxis en la
montrofenestro, prezmarkita je kvardek guldenoj. Post kelkaj horoj gxi
estis vendita. Tiu cxi epoko, mallonge post la milito, portis grandan
revigligxon en la landon, kaj artaj laboroj estis tre dezirataj, kaj
altkostaj. 
</p><p>
Ekde tiam sxi vivtenis sin per tiu butiko kaj per pensionulo. Sxpareme
sxi foruzis la kvanton da lano, sxi konis la limojn de sia talento,
denaske sxi kapablis originale kunarangxi kolorojn. Sxiaj farajxoj
sukcesis cxiufoje aliaj kaj cxiufoje ili sukcesis bone. Ofte la koloroj
kiujn sxi apudmetis, teorie ne harmonius, sed tamen ili faris tion, cxar
sxi kunsercxis la gxustajn nuancojn. Ecx orangxa, la plej malbela kaj plej
neeltenebla koloro ekzistanta, en sxiaj brodajxoj efikis belece. Cxiam sxi
mem skizis la modelfolion, foje la desegno memorigis pri Persaj, sed
plej ofte por tio gxi aspektis tro malkvieta kaj tro malregula,
ankaux la koloroj por tio estis multe tro impertinentaj. Foje la
posedantino trovis sxian laboron dubiga, tiam gxi superis sxian esence
eksmodan komprenon. Sed sxajne sxi pli bone komprenis la guston de la
publiko ol la mastrino. 
</p><p>
En tiu cxi epoko sxi translogxigxis de la korto al strato cxe la
brutfoiro. La kvartalo estis multe pli bona ol tiu de la korto, kaj
ankaux pli bona ol tiu en kiu sxia unua logxejo estis, cxe la
bucxejo. Ankaux la vivantaj brutoj povas odori, sed ne  sencxese odoracxas
kiel iliaj kromproduktoj, tiu cxi odoro estis iel sana. Bovinaroj mugxis
kontraux la domaj fasadoj, plauxdetantaj lanaj fluoj de sxafoj venis kaj
plenigis la stratojn de bordo gxis bordo.
</p><p>
Estis en tiu sama epoko ke sxi sercxis plikonfidigxon cxe siaj najbarinoj,
pro ina emo finfine iom interparoli. Sed malgraux tio sxi ne bone
akordis kun tiuj decaj malricxuloj, cxar oni malaprobis sxiajn
malestimajn dirojn pri la ina sekso. Pro tio sxi ja placxis al la viroj,
sed kun tiuj sxi tamen neniam familiaris, sxi atentis neniam estigi
jxaluzon, kaj jen tion cxi la virinoj finfine sxatis, cxar virinoj el cxiuj
klasoj bone atentas cxion kio povus minaci la geedzecon. Cxiu trovis sxin
deculino, tion ne difektis ke sxi havis nelegitiman infanon; tiaj cxi
aferoj inter la popolanoj ne multe valoras, se viro malfidelas al
knabino, tiam li estas la kanajlo kaj la knabino la kompatinda. Cxar sxi
nenion rakontis pri sia propra nevolo pri edzigo de sia malvirgiginto,
sxia kazo ne instigis alian jugxon. 
</p><p>
Sxia nova laboro fizike ne estis laciga, sed mense des pli. Cxiam
videblis ke sxi laboris, la fendetita vizagxo estis kovrita per malsana
sennuanca pala rugxo, la malhelaj okuloj fascine brilis. Krome, la
klina sidado estis malhelpa por sxiaj pulmoj, sxi ektusadis.
</p><p>
La infano ne estis forta. Oni tuj rimarkis ke gxi estas sxia infano, pli
ecx laux la rigardo ol laux la okuloj, laux la ardeco de la rigardo. Gxi
havis belan dentaron, sed ne tiom fortika kiel estis sxia antaux gxia
naskigxo. La dentoj ne estis tiom kvadrataj, tro pure blankaj por esti
simple blankaj, ili estas pure kretblankaj. Ilia duobla vico bele
kusxis en la busxo kiam la infano ridis, sed malofte ridis gxi. Gxi havis
la neafablan kaj ekfuriozeman karakteron de sia patrino, sed estante
infano, gxi malpli bone kapablis regi sin. Malmultajn gxi konatigis, kaj
amikojn gxi tute malhavis. 
</p><p>
<!--pagxo 23-->

La juna Katadreuffe nun gxisfine vizitadis bazlernejon, lia patrino ne
instruigis al li metion, li memstare venku la mondajn malfacilajxojn,
ankaux sxi estis devinta tion. Li estis dungita por komisioj de diversaj
patronoj, post tio laboris en kapsulofabriko, sed tie lia saneco
suferis, lia vizagxo perdis koloron, kaj oni lasis lin denove esti
knabo por komisioj. En la jaroj de liaj plenkreskigxo li havis ne
malpli ol dek metiojn kaj tridek patronojn, kaj dekokjara li socie
estis sama progresinta ol tiam kiam li komencis. Sxi tamen uzis lian
salajron nur por li mem, por liaj vestoj, kaj kiam li farigxis pli
granda kaj pergajnis iomete pli, tiam li ricevis la monon kiu restis
al sxi kiel posxmonon. Cxar sxi mem ne bezonis gxin, sxi povis vivteni sin
per sia propra laboro, kaj krom tio, sxi havis pensionulon, certan Jan
Maan.
</p><p>
Tiu cxi estis masxino-stablolaboristo kiu dece enspezis. Sxi skribe
reagis je anonco en la Roterdama Jxurnalo, en kiu oni petis cxambron kun
plena nutro. Sxi ekhavis Jan Maan, ili tuj ekplacxis unu al la
alia. Antauxnelonge la malantauxa cxambro liberigxis kaj nun ankaux tiun sxi
luas, sxi nun havas la tutan unuan etagxon de la domo, la antauxcxambron
kun la alkovo, en kiu sxi dormis, la kabineton en kiu logxis la juna
Katadreuffe, la kuirejon, kaj la malantauxan cxambron por la pensionulo.
</p><p>
Jan Maan estis vigla, sana virego. Li ekkverelis kun siaj gepatroj pri
sia knabino, ili diskreditigis tiun frauxlinon el luncxejo kies porvivo
estas trinkmonoj, tio certe neniam povus multe valori. 
</p><p>
Jan Maan estis kolerega pri tiu cxi maljusta jugxo, kaj elektis la
flankon de sia knabino. Tial li faris tiun anoncon en la
Jxurnalo. Poste li ekkverelis kun la knabino kaj li rompis la
gefiancxecon, sed li ne estis etspirita. Cxion kion ili kolektis por la
geedzigxo li lasis al sxi, kvankam li mem pagis por tio almenaux la
duonon. Frauxlino Katadreuffe sxatis tiun cxi eron de lia karaktero, sed
sxi nenion diris pri tio. Cxi-teme, sxi estis popola virino el la bona
speco, tiuj ne distrumpetas siajn sentojn, ili havas grandan naturan
honton pri cxio kio tusxas la koron. Jan Maan kaj la juna Katadreuffe
farigxis amikoj, li jam estis viro kaj tiu cxi ankoraux knabo, sed li ne
tiom precizis. Ili restis amikoj, cxiam.
</p><p>
Fakte, frauxlino Katadreuffe nek bezonis la pensionulon nek la enspezon
de sia filo. Sed sxi konsideris lin pli kiel rezervajxon, por kiam sxi
iam malpli bone fartus, tiam cxiu enspezo estus bonvena. Intertempe ne
multe gravis, cxu preparigxu mangxo por du aux tri homoj, kaj cxu unu lito
pli estu ordigata.
</p><p>
Inter sia dekoka kaj deknauxa jaro Katadreuffe estis senlabora dum pli
ol ses monatoj. Li diversnegocis hejme tiam, kvankam li malmulte gxenis
sian patrinon. Plejofte li estis leganta en lia malgranda
kabineto. Per sia posxmono li iom post iom acxetis tutan vicon da,
brokantaj, libroj. Pro malsperteco, li pagis por tio multe tro, laux la
merkata valoro, ne laux la gajno de sia propra gxojo. Estis libroj
respektindaj, ne estis romanacxoj, estis cxiuj bonkvalitaj legajxoj, pri
botaniko kaj zoologio, pri la mirakloj de la mondo, pri la mirakloj de
la universo. Pleje li amis malnovan Germanan leksikonon, kies lastaj
volumoj mankis. Per tiu li instruis al si la Germanan, tion kion li ne
komprenis, li sercxis en malnova Germana vortaro, kaj fine li kapablis
suficxe bone kompreni tiun lingvon.
</p><p>
Kvankam li neniam gxenis sian patrinon, kvankam sxi interne - neniam
malkasxe - lauxdis lian honestecon, sxi indignis pro tio ke li ne
progresis. Li eliru, li eliru, li sercxu sian propran vojon, ankaux sxi
faris. Sxi ja sentis ke estas pli en tiu knabo, ke li neniam kontentos
kun manlaboro, sed li suprengrimpu memstare. Sxi indignis pro tio ke li
ne provis tion, sed nure legis, maturajn kaj verdajn, sen bone
digesti. Nun li diversnegocis hejme dum duona jaro, kaj verdire faris
nenion.
</p><p>
Post tio li laboris gxis lia dekunua vivjaro por librovendejo, kiel
magazenisto, ne en la vendejo mem. Tiu cxi estis la unua laboro, kiu
iom kontentigis lin, cxar de tempo al tempo li nun povis pligrandigi
siajn sciojn. Sed li tie ne progresis, ankoraux li ne suficxe pergajnis
por povi mem subteni sin, li restis logxanta cxe sxi. 
</p><p>
Ili interrilatas unu kun la alia nekore. Tamen li ne estis malbona
filo por sxi, dimancxe posttagmeze ili cxiam promenis. Sxi volis al la
rivero, neniam al io alia, do tiucele ili iris al la Parko aux al
la Malnova Plantejo. Ili rigardis super la akvo, ili diris malmulton,
ilia silentado foje limis malamikecon.
</p><p>
Li nun jam delonge sciis ke li estas negeedza infano kaj kiel lia
patro nomigxas. Sed li tute ne deziris pri la patro, li sciis kie estas
ties oficejo, sed li instinkte evitadis gxin, ecx la kvartalon en kiu gxi
estis. Unufoje li diris al sxi dum la promeno:
</p><p>
- Li estus povinta zorgi por vi kaj mi.
</p><p>
- Jes, sed mi ne volis.
</p><p>
- Li ankaux estus povinta edzinigi vin.
</p><p>
- Jes, li ankaux volis tion, sed ne mi.
</p><p>
- Kial ne, fakte?
</p><p>
- Tio estas mia afero.
</p><p>
- Cxu eble ne mia?
</p><p>
Li ne ricevis respondon. Post mallonga tempo li demandis:
</p><p>
- Cxu li estis edzigita?
</p><p>
- Laux mia scio ne.
</p><p>
Sxi diris indiferente, sed mensoge. Sxi tute certe sciis ke li ne estis
edzigita. Sxi sciis la plej gravajn faktojn de lia vivo, per inspirajxo,
samkiel li sciis sxiajn, per esploro. Sed ili ne scias tion unu de
alia. Dreverhaven kaj la virino, ambaux propramaniere, estis homoj
karaktere repusxemaj, kiuj kasxas siajn interesigxojn. La virino havis
pli da sento, por tio sxi estis ina, sed sxia formo estis same malmola.
</p>
<center>	
<h1><a name="bankroto">Bankroto</a></h1>
</center>
<p> 
Katadreuffe plenagxis nur dum kelkaj monatoj, kiam io vekigxis en li. Li
viziis pri sia estonto, postenacxoj, subuleco, senlaboraj periodoj, kaj
post la morto de lia patrino malbona mangxado. Ja ne por tio li
enmondas. Li nun pensis samkiel lia patrino pensis tre ofte, sed tiu
neniam volis diri tion al li. Por komenci, li volis liberigxi. En Hago
estis acxetebla cigarbutiko kontraux 300 guldenoj, 100 por la klientaro,
kaj 200 por la inventaro, Jan Maan auxdis tion de konatoj. 
</p>
<p>
Katadreuffe acxetis la butikon per pruntmono de procentega banketo, la
Kompanio por Popola Kredito, kiu engazetigis nanajn anoncetojn. Li ne
konsultis sian patrinon, li alfrontigis sxin al la fakto ke li eksigxis
cxe la librokomercisto kaj ke li translogxigxos al Hago la venontan
semajnon. Sxi tute ne respondis kial li rakontis tion. Pri tio li
kolerigxis.
</p>
<p>
- Eble vi foje diru ion.
</p>
<p>
- Faru lauxplacxe, sxi diris unutone. 
</p>
<p>
Tio estis pli malbona ol neniu respondo. Li restis kolera al sxi, tiun
dimancxon li ensxlosis sin en sia kabineto, kaj rifuzis vidi iun ajn, ecx
Jan Maan. Li antauxgxuis sian triumfon super sxi, se li mem trovos sian
vojon, pli kaj pli grandskale butikistos kaj finfine revenos kiel
ricxulo el Hago. Jen io alia ol tiu mizera cxiutaga manlaborado. Pro sia
nesperto li ne demandis sin pri tio, kio kauxzis ke la banko tiom facile
pruntedonis al li la monon, kvankam kontraux tre granda
interezo. Poste, kiam li sciis pli pri la mondo, li pli miris pri tiu
facilo, kaj pli poste, kiam li eksciis kiu estas la posedanto de tiu
banko, li denove ne miris. 
</p>
<p>
Kun la malgranda havajxaro de sia kabineto li translogxigxis al Hago. La
afero fiaskigxis. Li sciis nenion pri komercado. La cigarbutikon ecx
sub la antauxa ekspluatisto oni ne povis nomi regresinta, gxi simple
neniam progresis. Gxi tre malbone situis en butika strato en malricxa
kvartalo cxe la fisxistaj havenoj. La fisxista enlogxantaro kiu estis
devinta translogxigxi pro la reorganizo de domacxa konglomerato en la
malnova cxemara kvartalo Scheveningen, nun logxis en tiu kvartalo. La
strato jam enhavis du cigarbutikojn, kiuj multe pli bone aspektis ol
lia. 
</p>
<p>
Li vivis dum kvin monatoj per la inventaro, li ne acxetis, li nur
foruzis la jaman provizon, sed malgraux tio li apenaux havis mangxon kaj
fine devis eksxuldi la luprezon. Tiam li nokte malaperis, kiel antaux
jaroj lia patrino kaj li foriris el la korto.  Sed nun ne kusxis mono
por la domestro sur la fenestrobreto. Liaj malmultaj mebloj kaj liaj
libroj reiris al Roterdamo per kamiono kiu nokte servis. Tio kostis al
lia lian lastan monon, 
</p>
<p>
La venontan matenon li reeklogxis en sia malnova kabineto. La patrino
diris nenion, sxi antauxvidis kaj nur ne komprenis ke li ankoraux eltenis
kvin monatojn. Silentante sxi rigardis de la kapo gxis la piedoj la
malgrasigxintan staturon de sxia filo. Sxi pensis ke lia neforta korpo
bezonas bonan nutron, cxiam sxi donas al li la plej bonon. Sed iliaj
okuloj fulmotondris unuj kontraux la aliaj, kaj krome nenio okazis. Sxi
donis al li dikajn pantrancxajxojn, kun multa butero, kaj li senvorte
formangxis. 
</p>
<p>
Post proksimume du semajnoj venis mesagxeto de la justico. Advakato,
certa Magistro Schuwagt, petis bankroton nome de la Kompanio por
Popola Kredito. Li montris gxin al sia patrino.
</p>
<p>
- Jen vidu. 
</p>
<p>
- Faru lauxplacxe, estis cxio kion sxi respondis.
</p>
<p>



<!--pagxo 27--> ...  <!--pagxo 371--> </p><p>
[ne tradukita]
</p>
<?php mFooter(); ?>

<!-- Keep this comment at the end of the file
Local variables:
coding: utf-8
mode: xml
End:
-->
