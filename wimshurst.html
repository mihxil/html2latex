<?xml version="1.0" ?>
<!DOCTYPE html PUBLIC "-//W3C//DTD XHTML 1.0 Strict//EN" "DTD/xhtml1-strict.dtd">
<html xml:lang="eo">
  <head>
    <title>La elektrilo de Wimshurst - Willem Frederik Hermans</title>
    <link rel='stylesheet' href='stilo.css' type='text/css' />
  </head>
  <body class="hermans">
    <h1>La elektrilo de Wimshurst - Willem Frederik Hermans</h1> <h2>Esperantigita de <a
    href="mailto:michiel.meeuwissen+wimshurts@gmail.com">Mihxil'</a> el la nederlanda originalo 'De elektriseermachine van Wimshurst'</h2>
    <p xml:lang="nl">Het is ongeloofelijk dat er helemaal niks vertaald is van deze auteur, toch één van de bekendste van het Nederlands
    taalgebied</p>
    <p xml:lang="nl">Al jaren geleden viel me dat op. Om deze misstand een beetje recht te zetten heb ik toen het dunste
    boekje wat ik van 'm had uit de kast getrokken, om dat maar even te gaan vertalen. En zelfs dat is voorlopig niet verder gekomen dan het
    eerste hoofdstuk (maar dat is wel een grote, dus ik geloof dat 't ongeveer voor 1/3 klaar is).
    </p>
    <p>
      Nekredeble estas ke nenio estis tradukita de tiu ĉi aŭtoro, fama pro
      polemiko kontraŭ ĉiu, verkisto de libroj kiel 'La malhela ĉambro de
      Damoklo', 'Mi ĉiam pravas' kaj 'Ĉiam sen dormo'. Lin oni konsideras
      unu el la plej gravaj, kune kun Reve kaj eble Mulisch, Nederlandaj
      verkistoj de post la dua mondmilito.
    </p>
    <p>
      Do, mi rigardis en mia libroŝranko kaj serĉis la plej maldikan verkon lian kiun
      mi havas, kaj ektradukis:
    </p>
    <hr />
    Ĉapitroj:
    <br />
    <a href="#1">1</a>, <a href="#2">2</a>, <a href="#3">3</a>, <a
    href="#4">4</a>, <a href="#5">5</a>, <a href="#6">6</a>, <a
    href="#7">7</a>
    <hr />
    <h2><a name="1">1</a></h2>
    Nune, eble sonas malverŝajne, sed nature mi ne emas tuj ataki aliajn pro la
    plej eta malinterkonsento.
    <br />
    Mia unua heroo, kaj modelo pri ĉasto,  estis Brunĉjo Urso, ĉefpersono el ilustrita felietono por
    infanoj, kiu aperas ĉiuvespere en la gazeto.
    <p>
      `Ek Brunĉjo, rapidu al la vilaĝo por mi, ĉar mi ne plu havas
      alumetojn.'
      <br />
      `Jes, panjo,' Brunĉjo Urso diras, `mi revenos plejeble baldaŭ.'
    </p>
    <p>
      Tia ankaŭ mi estis.
      <br />
      Sed kiam mi fariĝis sesjara kaj ekdevis iri al lernejo, mi ekkontaktis la
      masivan solidarecon de la malsaĝuloj, kaj tiu kontaktiĝo fariĝis kolizio.
      <br />
      Kial kolizio?
      <br />
      Eble mia manko estas ke mi deorigine ne havas antaŭjuĝojn, ĉiam
      komence supozas ke oni ne mensogas al mi, ke oni ne diras sensencaĵojn
      al mi, tiel ke nur kiam jam tro malfruas, mi ektimas kaj debaraktas
      min de trompinto aŭ imbecila giganta polipo.  <!--8-->
    </p>
    <p>
      Mia lernejo staris en la mezo de per brikoj pavimita interna placo,
      ĉirkaŭbarita de tabulbarilo odoraĉanta kiel putranta ligno. Malantaŭaj
      fasadoj de altaj apartementaĉaroj ĉirkaŭis ĝin de ĉiuj flankoj. Je
      iliaj lignaj verandoj ĉiam pendiĝis multaj lavitaĵoj. Tion oni
      fiksrigardis, kiam oni ne atentis en la klaso. La malseko ne povis
      eskapi, litkovriloj kaj vestoj sekiĝis eĉ ne en tagoj.
      <br />
      Angulo de la placo, lasita nepavimita, servis kiel sabloludejo kaj apud
      la barilo kuŝis strio de nigra tero, kiu estis dividita en liliputajn
      ĝardenetojn.
      <br />
      Du knaboj kune ricevis tian ĝardeneton. La knabo kun kiu mi devis
      dividi mian ĝardeneton havis krudajn ruĝajn manojn kaj kvankam li
      verŝajne estis samaĝa kiel mi, li tamen estis kapon pli alta ol mi. Mi
      devas penegi por rememori kiel li nomiĝis. Li estis la filo de
      leterportisto. Klein. Sed lia antaŭnomo? Ah jes. Marinus.
      <br />
      El plataj skatoloj la instruistino distribuis malgrandajn plantojn, neforgesuminojn, kiujn ni povis planti en la ĝardeneto. Kune kun
      Marinus Klein mi plantis tiujn sensignifajn plantetojn en tiu malpura ĝardeneto. Kial kune kun Marinus Klein? Ne nur liaj manoj estis
      ruĝaj kaj krudaj, li ankaŭ estis malsaĝa. Tio ĉi havis la avantaĝon ke li obeis miajn ordonojn. Li estis la ununura kun kiu mi bone
      akordis, ĉar li kredis tion kion mi diris. Malŝaĝa, ĉiam la plej malŝaĝa, li ĉiam devis toleri iom esti dresata de aliaj, antaŭ ol li
      fariĝis tiu kiun bone akordis mi, ĉar li pretis obei min. Ĉar mi dresas neniun. Ne mi encerbigis al Marinus
      ke li estas malsaĝa. Mia eraro, mia falilo, mia nepardonebla manko
      nome estas ke nature mi tute malhavas ĉiun persvadopovon. Kiu ne, kiel
      Marinus Klein, deorigine scias ke li ĉiam malpravas, tiu ne lasas sin
      esti persvadita de mi!  <!--9-->
      <br />
      Vere estas bonŝanco ke neniam mi estis en pozicio en kiu mi
      respondecus por aliaj. Bonŝanco sed tamen eble ne hazardo. Povus esti
      simpla sekvo de mia handikapo, de mia manko de persvadopovo.
      <br />
      Se ekzemple mi estus kapitano sur ŝipo, kaj la ŝipo enŝtormiĝus, mi
      ordonus fermi la ferdekpordojn, kaj la unua stiristo dirus `Li
      babilus, tiu maljunulo!  Lasu tiujn ferdekpordojn malfermaj.' Se ili
      ne estus malfermaj, li intence malfermigus ilin. Ni pereus kun viroj
      kaj varoj.
      <br />
      Nur la helpisto de la kuiristo kredus min, sed helpisto de kuiristo ne
      povas ordoni pri la ja aŭ ne fermado de la ferdekpordoj. Min kun tiu
      helpisto la turbulanta tornado trenegus de la ferdeko kaj ĝi mergus
      nin en la turbulantan oceanon. Li kroĉus sin al mi, je Dio, eble eĉ
      estas fi-gejo. Li krius en mian orelon: `Vi pravis kapitano! Ankaŭ mi
      dum la tuta tempo pensis ke la ferdekpordoj estu <em>fermotaj</em>!'.
      <br />
      Kun mia pravo el la buŝo de la helpisto de la kuiristo, mi
      alfundiĝus. Kompreneble la stiristo lastmomente estus savita per
      helikoptero. Tiaj aferoj ĉiam okazas. Sendifekte alveninta sur la seka
      tero, li asertus ke lia kapitato <em>ordonis malfermi la
      ferdekpordojn</em>. Mi kuŝas kun miaj pulmoj plenaj de sala akvo sur
      la fundo de la Pacifiko, ne mi kontraŭdiras. Mia nomo estos tre
      malhonore registrita en la navigada historio.
    </p>
    <p>
      Sed mi ne fariĝis kapitano, mi estis sepjara. Tiuaĝe mi eble ja
      ankoraŭ deziris fariĝi kapitano, sed ĉiuokaze, eĉ tiam mi ne kapablus
      trovi homepikon je kiu mi povus kalkuli.  <!--10-->
    </p>
    <p>
      Mi kun Marinus Klein staras sur la kvadratmetro de humo, kiu ĉiam estas en la
      ombro de la altaj apartementaĉaroj. Mi montras al Marinus kie li plantu la
      neforgesuminojn, alterne ruĝajn kaj bluajn ekzemplerojn.
    </p>
    <p>
      Kiam la sekva sceno okazis, mi verŝajne forestis kelkajn momentojn, mi lasis
      Marinus-on sola en la ĝardeneto, mi estis aliloke. Kie? En la necesejo? Bone,
      en la necesejo.
      <br />
      Je mia konsterniĝo mi vidas, reveninte, ke Marinus nun okupiĝas pri io
      pri kio mi diris neniun vorton! Li prenis sitelon da sablo el la
      sabloludejo. Li okupiĝas pri ŝutado de sablo sur la humon per sia
      ŝovelilo.
      <br />
      `Hej, ĉu vi freneziĝis, Marinus? Ĉu vi ne scias ke sablo estas malfekunda? Ĉu
      vi volas tiele mortigi la plantojn?
      <br />
      Li trankvile pluŝutadas la blankan sablon sur la nigran humon. Kaj lia respondo
      konsistas el nur du vortoj:
      <br />
      `Ĉiu faras'.
      <br />
      Mi ĉirkaŭrigardas.
      <br />
      Ĉiuj ili prenis sablon el la sabloludejo, ĉiuj ĵetaĉas sablon sur siajn
      ĝardenetojn. La disdonitajn plantetojn jam delonge ili distretis. Ili konstruas
      fortikaĵojn kaj kastelojn, kaj batas unu la alian sur la kapon per siaj
      ŝoveliloj. Ili postkuras unu la alian, ili deŝiris la florojn de la plantetoj
      kaj enigis tiujn en siajn harojn. Mi ekploras.
      <br />
      <!--11-->
      Mi tiom imagis al mi: ĝardenojn plenajn de floroj ĉirkaŭ la ludejo kiu ĉiam
      kuŝas en la ombro de la odoraĉaj domoj. Eĉ pli: hejme mi metis blankajn
      fazeolojn inter malsekajn vatojn por ĝermi. Jam monatojn mi planadas
      planti unu terpomon, ne pli ol unu, en la ĝardeneton kaj venontjare
      suprizi mian patrinon per sako da memkulturitaj terpomoj. Terpomoj de
      propra tero sur la tablo en senternivela domo, triaetaĝa, tio neniam
      antaŭe okazis. Eble tiam ŝi ne povas preterlasi finfine sufiĉe ami
      min, eble tiam ili pardonos min ke mi <em>kostas manplenojn da
      mono</em>, kiel mi aŭdas ĉiutage.
      <br />
      Sed kiel tio povas sukcesi ĉi tiel? Se stulta Marinus nur obeas min
      kiam ne ĉiu agas same malsaĝe kiel li?
    </p>
    <p>
      Larmanta mi sonirigas ĉe la fermita lerneja pordo. Estas jam longe
      post la kvara, sed la pordo estas malfermata, la lernejestro
      evidentiĝas ne jam hejmirinta. Mi timas tiun viron. En la centro lia
      kapo estas senhara, sed estas ankoraŭ kelkaj lanecaj bukloj super liaj
      oreloj, tiel ke tiuj aspektas kiel oreloj de besto. Kvadrateto da
      haroj sub lia nazo, impresigas ke li suprentrenis sian naztruon eĉ pli
      malestime ol li vere faris. Li parolas per Groningena akĉento, kiu sonas
      moke ankaŭ kiam ĝi ne tiel celiĝas.
      <br />
      `Ĉu ploraĉado?'
      <br />
      Mi klarigas al li tion kion faris Marinus. Miaj okuloj estas samaltaj
      kiel la ora horloĝo-ĉeno sur lia veŝto. Li ĉirkaŭrigardas kaj vidas ke
      la knaboj ĉiuj faras same. Li pravigas min, sed ne elektas mian
      flankon. Li diras: `Vi 'stas saĝa knabo, Kompreneble, Rikardo, sablo
      'stas malfekunda, ti'n vi bone memoris, sed ja ne ĉiu faru ti'n ki'n
      vi deziras? La ĝardenetoj ankaŭ estas por ludado. Kaj nun ĉesu la
      ploraĉad'n, ĉar knabo, hont,
      <!--sliepuit ??? Kiel diable traduki tion...-->
      ha ha, kiom malbel'n vizaĝ'n vi havas kiam vi tiel ploretadas.
    </p>
    <p>
      Mi eliras la pordegon, volas hejmen. Mi loĝas proksime de la
      lernejo. La Pieter-Langendijk-straton, preter la angulo, en la Unuan
      Helmers-straton.
      <br />
      Ĉiuj stratoj en la kvartalo en kiu mi edukiĝis, estas nomitaj laŭ
      sesarangaj verkistoj. Per ne malpli ol tri stratoj la komunumestraro
      honoris Jan Frederis Helmers, kiun neniu ankoraŭ legas. En la unua el
      tiuj mi loĝas.
      <br />
      Mia patrino plenigas la teujon per bolanta akvo el la kaldrono kaj
      demandas kial mi ploras. Ŝi resurforneligas la kaldronon kaj kun la
      teujo iras al la loĝoĉambro dum kiam mi rakontas.
      <br />
      Kvankam ŝi mem estis instruistino kaj do bone scias ke plantoj ne
      volas kreski en sablo, ŝi diras: `Ja neniam vi povas ludi kun aliaj
      infanoj.'
    </p>
    <p>
      Mia pravo interesas neniun. La sola ilia zorgo estas ke mi bonkondute
      ludu kun aliaj infanoj.
    </p>
    <p>
      Okazis tio ĉi en majo aŭ junio, ĉar matene, kiam mi vekiĝas, mi aŭdas
      kriantan viron en la strato, kiu malrapide preteriras kun puŝĉareto
      plena de fragoj.
    </p>
    <p>
      La sekvan matenon mi iras pli frue lernejen ol kutime. Enlite mi bone
      pripensadis kaj konkludis ke multo saveblas de la ĝardeneto. Kiam mi
      trapordiĝas, estas ankoraŭ tiom frue, ke unuafoje mi estas sur la
      strato samtempe kun la vendisto kiu puŝas la longan puŝĉareton plenan
      de korbetoj kun fragoj. Li malrapide metadas siajn piedojn kaj
      suprenrigardas ambaŭflanke. Lia voko tonas kiel tritona minora
      aŭtomobilhupo. Poste ankaŭ mi bezonos puŝĉareton por hejmigi la
      fragojn el mia propra ĝardeno.  <!--13-->
      <br />
      En mia poŝo mi havas malnovan stanan kuleron. Per tiu mi singarde
      ŝovelos la sablon de la tero. Ne necesas tute elĝardenetigi. Preta
      fari ankaŭ ion laŭ plaĉo de Marinus Klein, mi skrapkolektos la sablon,
      mi konstruos vojetojn inter la nigraj bedoj en kiuj kreskos la fragoj,
      la faboj, la terpomo kaj la bluaj kaj rozkoloraj floretoj. Ĉu
      neforgesuminoj, aŭ estis lekantoj aŭ alia sentimentala specio? Padoj
      el sablo inter ili, jen la solvo.
      <br />
      Sed kion vidas mi, trapordegiĝinte, sur la ludejo? Ne estis mi la
      sola, kiu ideis frue iri lernejen por ankoraŭ esti iomtempe en sia
      ĝardeneto. Kiu forplukis ĉiujn la floretojn en mia ĝardeneto? Mi po
      unu rigardas la plantetojn kaj ne povas malkovri ankoraŭ eĉ unu
      floreton. En la aliaj ĝardenetoj la knaboj per ŝoveliloj batas unu la
      kapon de la alia, ĵetas sablon unu al la alia, fosas tiom profunde ke
      bruna akvaĉo elfontas.
      <br />
      Malrapide mi iras preter la ĝardena strio, kun miaj piedoj
      kvazaŭtoroporantaj. En mia nuna memoro, estas tiel ke ĉiuj infanoj
      turnis sian dorson al mi. Mi provas ne larmi, sed sukcesas. Tamen mi
      ne vere ploras, ĉar miaj pensoj ne ĉeestas mian aflikton, kiel
      dormiranto. En mia memoro estas (sed verŝajne mi fikcias) kvazaŭ mi
      tiris la manikon de ĉiu knabo, kvazaŭ mi demandis: `Ho, bonvolu
      komplezi diri al mi kial vi forplukis la floretojn de miaj plantoj?'
      <br />
      `Ne estis mi. Forfikiĝu.'
      <br />
      `Aĥ, do eble vi afablus al mi kompleze diri, ĉu vi ŝance vidis kiu
      ja faris?'
      <br />
      `Nenion mi vidis kaj forfurzu, lekaĉanto!' <!-- slijmerd -->
      <br />
      Mi bedaŭras ke estas tiom multe da knaboj, alikaze mi arbitre
      elektus unu kaj akuzi lin pri la misago. Mi provus strangoli lin,
      memtrompante pensas mi, se nur mi scius kiu faris.
      <br />
      Tamen tiuepoke foje okazis ke mi luktis - ankoraŭ kapablante forgesi
      ke mi ne multe pli povas ol esti venkata.
      <br />
      Mi iras de unu al alia. En neniu el la ĝardenetoj ankoraŭ floreto
      troveblas.
      <br />
      Kion mi sola tiom prilamentas?
      <br />
      Fine mi renkontas Marinus-on Klein.
      <br />
      `Kien malaperis la floretoj, Marinus?'
      <br />
      Marinus scias. Li propramane forplukis ilin. Tio estas pli bona por la
      plantoj, li diras, tiam baldaŭ venos novaj floretoj.
      <br />
      Kion li celas? Novaj floretoj? Plantoj je ne senpere ekhavas florojn?
      Ĉu mi atendu ĝis venonta printempo? Ĉu li pensas ke tiom longe mi
      povas atendi?
      <br />
      Mi komencas klarigi al li ke floroj ne senpere kreskas el plantoj, ke
      unue estu burĝonoj, kaj tiel plu.
      <br />
      Aliaj knaboj ĉirkaŭkolektiĝas.
      <br />
      Marinus Klein nun kontraŭdiras min. li ne ekscitiĝas. Li tiom
      malvigle parolas kiom ĉiam, estas io virta en lia rigardo, kio estas
      des pli konsterna, ĉar trankvilo kaj malesto de voĉplilaŭtigo ja
      estas signoj de la pravo.
      <!--15-->

      <br />

      Tio kion mi diras tute ne estas vera. Estas eble, li asertas, ke
      senpere reaperos floretoj el la tigoj kiujn li
      senflorigis. Malnecesas por tio burĝonoj. Li certas! Li demandis
      sian patron. Lia patro estas pli forta ol mia. Kaj lia patro laboras
      ĉe la poŝto. Lia patro scias tiajn aferojn. Tio estas grave, alikaze
      ne eblas labori ĉe la poŝto. Kaj krome, lia patro iam draŝadis mian
      patron.

      <br />

      Pli da knaboj ĉirkaŭvenis. Ili jam ekbruas kaj ekkrias antaŭ ol
      Marinus Klein finparolis. Nature mi tute ne plu povas rememori kion
      ili diris. Mi nur ankoraŭ scias ke ili estis KONTRAŬ mi, ke ili ĉiuj
      asertis mem esti vidintaj ke lia patro draŝadis mian - io kio tute
      neniel imageblas vera, kompreneble - ke ili trovis ke Marinus Klein
      scias pli pri plantoj ol mi. Mi malgranda agronomo ripetis mian
      lekcion pri la burĝonoj, la floroj. Ankoraŭ eĉ nun mi tro malamas la
      reagon de ili pri miaj diroj por povi dramigi la scenon,
      ekz. rememori la nomojn de ĉiuj el ili, aŭ se necese elpensi, fikcii
      vortojn kiujn ili verŝajne uzis.

      <br />

      Tamen estas verŝajne ke ne jam tiam mi malamis ilin. Mi timis,
      memkompreneble timis, sed mi ankaŭ miris. Ne jam longe mi iris al
      lernejo. Antaŭ ol mi iris al lernejo, neniam mi ludis kun aliaj
      infanoj.

      <br />

      Ĉu do jene estas? Ĉu ĉi tiaj do estas aliaj infanoj. Aserti ke onia
      patro draŝadiĝis? Ĉu tiel kutimas esti?

      <br />

      Samon mi jam aŭdis pri diversaj patroj de aliaj knaboj, kaj tiam mi
      kredas, kompreneble tial ke mi ne povis kontroli. Sed nun mi certe
      sciis ke ili mensogas, kaj ne mi ne komprenis kial.

      <br />

      Malaŭskulti kiam mi disvastigas sciindaĵojn? Por malinteligenteco
      forpluki floretojn, ĉar nesciante ke floroj nur ekestas el
      burĝonoj? Kaj krome persisti ke mi malpravis? Kio el mi fariĝus, se
      tiuj stultuloj indiferentas pri mia vero? Se eĉ Marinus Klein ne plu
      obeas min?

      <br />

      Eĉ pli da knaboj kunkolektiĝis. Pli grandaj. Ili klarigis al mi ke
      mi scias nenion. Ĉu mi scias kio estas fikado? Ĉu ne? Nu do mi ankaŭ
      ne scias ke eblas ke elkreskas novaj floroj el senflorigita tigo.

      <br />

      Estis tro terure por iam povi laŭnature rememori tion kio okazis
      tie. Eĉ mi penu rekonstrui ion kio similas, penu skribi, des pli
      penu relegi. Imagante mi vidas min tie staranta, belete vestita,
      diketa, kiel mia fileto nun, kaj ankoraŭ same optimisma. Ili estas
      malsamaj al mi, eĉ alimaniere vestitaj. Ĉiuj ili havas sandalojn,
      pantalonetojn, nudajn genuojn kaj sportŝtrumpojn. Sed mi sola
      aspektas tiel kiel la infanoj de la bildoj en la malmoderniĝintaj
      lernolibroj per kiuj ni lernas legi. Mi havas longajn nigrajn
      ŝtrumpojn kaj altajn ŝuojn, kiel la lernejanoj havis en la tempo
      kiam mia patrino ankoraŭ estis instruisto. Ŝi aĝas kvardek sep
      jarojn, kaj jam longe ne plu kapablas percepti ke modo evoluas, ke
      ĉio ŝanĝiĝas. Lernolibra knabeto mi estas. Ofte mi falas surgenuen,
      truiĝas la nigraj ŝtrumpoj. Tiuj tiam estas riparotaj per rozkolora
      aŭ verda lano por malinstrui al mi tion.

      <br />

      La malsamo inter ili kaj mi estas kompleta. Sabate vespere ili
      ricevas bieron de siaj patroj, kaj foje eĉ cigaredon. Ili rakontas
      ke dimanĉe ili rajtas kuniri al kafejo kaj al kinejo por vidi
      Tom-Mix-filmon. Mi neniam estis en kinejo, kaj certe neniam en
      kafejo, Ili estas,  definitive, aliaj estaĵoj ol mi.

      <br />

      Sed mi ne kapablas venki mian solon. Eble estas vera tio kion ili
      asertas, eble mi ne jam eksciis ke floroj senpere povas kreski el
      tranĉitaj tigoj, kaj ankaŭ  mi ne scias kio estas fikado, tio
      veras. Mi ekdubas pri mia sciado.

      <br />

      Apud la damaĝitaj plantetoj mi faligas min genuen. Mi rigardas la
      tigojn kies floretoj forrompitas, sed nenion mi povas malkovri,
      escepte tion ke tigofinoj jam velkiĝis, sekiĝis kaj bruniĝis, kiel
      muko. Ne ŝajnas tio nova ekflorado.

      <br />

      Apatia mi ekhelpas Marinus-on Klein pri fosado de profunda truo en
      la ĝardeneto. Lumbriko supreniĝas. Marinus duonigas ĝin, la du
      partoj iras propran vojon.

      <br />

      `Tiuj per si mem rekunkreskos,' li asertas kaj mi pravigas lin

      <br />

      Hejme mi demandas mian patrinon ĉu estas vere ke floroj ankaŭ
      senpere el tigoj, kaj tiel plu. Ne, tio ne sencas, unue estu
      burĝenoj kaj tiuj ekestas nur printempe. Oni trompis min! Oni
      mistifikaĉis min! Ĝis, ĝardeno, ĝis, floroj, ĝis, iluzioj!

      <br />

      Mi iras al subtegmentejo, serĉas florpoton kaj en ĝin plantas la
      blankajn fazeolojn kiujn mi ĝermigis. Nokte mi faras al mi zorgojn
      pri la longaj bastonoj kiujn mi bezonos por subteni la
      fazeolojn. kiam tiuj plenkreskis. Mi ne havas longajn bastonojn, Sed
      mi ja trovos tiujn. Marinus Klein fosu truojn en la ĝardeno. Mi
      kulturos miajn poprajn blankajn fazeolojn en mia popra subtegmentejo.

    </p>
    <p>
      Ĉiutage mi akvumas ilin, sed ne ili elpotiĝas.
    </p>
    <p>
      Aldoniĝas al mia mizero tio ke verdire mi eĉ ne estas la plej klera
      knabo de la klaso, dum mi ja dezirus esti tia. Se mi estus la plej
      klera klasano, tiam mian sorton kompensus almenaŭ io. Sed mi ne estas
      la plej klera knabo de la klaso, oni nur traktas min tiel. La plej
      klera knabo de la klaso nomiĝas Kornelis Stokhof. Ĉiam li maksimume
      poentas por aritmetiko en sia raporto, kaj mi nur preskaŭ maksimume -
      postfakte konsiderante timiga antaŭsigno, sed ne jam tiam rekonita de
      mi tia, feliĉe, mi eĉ ne povus konsoli min per revoj.

      <br />

      Poste mi foje rerenkontis Kornelis-on Stokhof, kaj ni
      interbabilis. Tiam li profesie estis
      Ludlow-kompostisto. Ludlow-kompostistoj kompostas tekstojn, mi
      kredas. La plej klera knabo de la klaso eble eĉ ne povus senerare
      literumi 'studado' - neniam li interesiĝis pri io alia ol
      futbalo. Li fariĝis kompostisto - amuze, ĉu ne, ke libroj finfine
      tamen supervenkis lin, neniu eskapas de sia sorto. Eble li pli
      prikontentas sian sorton ol mi. Kiu dirus? Dependas de tio ĉu la
      fubala temo kiun li simpatias, venkas aŭ ne. Tre simple.

      <br />

      Mi havas lokon ĉe neniu ajn futbala klubo.

      <br />

      Ankoraŭ mi volas kunludi kun ili. Sed ordinare ne estas
      oportuno. Escepte tiam kiam ili povas senludglobetigi min. Mi certas
      ke jam tiam mankis temoj priparoleblaj kun ili - futbalado neniom
      interesis min.

      <br />

      Post mallonga tempo mi komprenis ke neniam mi havos lokon inter ili,
      kaj mi ekkredis ke ili ligeblas al mi nur per sentigo de iom da
      respekto.

      <br />

      Luktado ne senchavas, ĉar ili pli fortas. Mi nur povas impresi ilin
      per mirigo, sed kiel? Mi volas ke ili pensu miajn pensojn dum horoj,
      mi volas encerbiĝi en ilin kiel tumoro.

      <br />

      Ĉu tio jam tiam celiĝis?

      <br />

      Se jes, tiam tamen tiu celo ne tute atingiĝis. Ja ili pensas pri mi,
      nur nur pro ĵaluzo.

    </p>
    <p>

      Mi deziras scii pri ĉio, scii pli ol ili.

      <br />

      Pli ol fabelojn, rakontojn el la Okdekjara Milito aŭ indianajn
      librojn mi ŝatas legi pri inventistoj kaj malkovroj.

      <br />

      Kiel Thomas Alva Edison, gazetportisto ĉe la fervojoj, faris gravajn
      eksperimentojn en ŝarĝvagono kiun li senpete laboratoriigis. Pri tio
      kaptis lin konduktoro, kiu frapis liajn orelojn tiom forte, ke li
      unuorele surdos dum la tuta resto de sia vivo. Edison! Inventonto de
      la gramafonon, kiun li eĉ ne povis aŭskulti per pli ol unu orelo.

    </p>
    <p>

      Foje mi demandas min ĉu skribado estas io alia ol farado de gramafono
      neaŭskultebla per pli ol unu orelo. Tiom veriĝis la futuro, kiun mi
      prognozis por mi per la biografio de Edison. Kiel prognozi malbonan
      veteron, ankaŭ tio ĉiam foje veriĝas.
    </p>
    <p>

      Mi havis kamaradon, kiu loĝis inter la samaj stratoj kiel mi,
      diagonale malantaŭ mi. Li aĝas ses jarojn pli ol mi. Kamaradoj
      kontraŭ kiuj mi ne ekkverelis ĉiam estis multe pli aĝaj ol mi. Mi
      proponis aranĝi kuprodraton inter la fenestroj de niaj
      ĉambroj. Tiumaniere ne povus intertelefoni aŭ intertelegrafi. Li
      trovis tion elstara plano, sed nur mankis al li tempo
      ĉi-semajnon. Baldaŭ post tio li transloĝiĝis kaj mi perdis lin el la
      okuloj. Nun li estas kuracisto en Hago.

      <br />

      Neniam mi sukcesis akiri iun por miaj planoj, neniam.

    </p>
    <p>

      Mi ja rajtis legi pri fiziko, sed mem fari, tion miaj gepatroj
      trovis multe tro danĝera.  Fakte, la fiziko ĉiam restis por mi aro
      de bildoj: ŝtalgravuraĵoj, fotoj. Tuj kiam mi pretigis min mem
      ekeksperimenti, tiam mia patro deprenis de mi la librojn.

      <br />

      `Kial vi ĉiam tiom librumas! Via dorso kurbiĝas, vi difektas viajn
      okulojn! Ek, foje faru ion alian,' miaj patro kaj patrino hipokrite
      diris. Samtiom kiom mi, ja ili scias pri kio alia por mi fareblas.

      <br />

      Nenio permesiĝis. Ili konstruis pezegan tabuon en mi kontraŭ
      memfarado. Mi povas horojn kovante sidadi en seĝo, antaŭ ol mi
      dentomordante ekstaras eldomiĝonte por enpoŝtigi leteron.

      <br />

      Legado de libroj, ankoraŭ malpli ĝenis ilin, sed eĉ en tio ili
      enmiksiĝis.

      <br />

      Mi evoluis histerian lernemon, kiu forlasis min nur longe post mia
      trideka vivjaro.  Ne estis antaŭ tre longe ke mi interne pelanta,
      legadis dum tagoj pri aferoj kiuj neniel rilatas al mi. Fulmrapide
      ĉion komprenante, kvazaŭtrance, mi povas ensuĉi informojn, kiuj
      neniel utilas al mi, el kiuj mi povas formi nenion novan, kaj kiujn
      mi preskaŭ komplete forgesas du semajnojn poste.
    </p>
    <p>
      Dekkvarjaraĝe, mia plej malgrava vivocelo estis skribi
      enciklopedion. Ripete mi komencis fari tion.
    </p>
    <p>
      Ĉiuj spekulativoj pri tio kia mi povintus fariĝi sen kontraŭstaro,
      malhavas sencon, sed incitas la fantazion. Se pianoludado estus al
      mi mapermesita (sed male, ĝi estis devigita al mi), tiam eble mi
      estus fariĝinta sufiĉe bona pianisto. Aŭ ne.
    </p>
    <br />






  </p>
  <h2><a name="2">2</a></h2>
  <h2><a name="3">3</a></h2>
  <h2><a name="4">4</a></h2>
  <h2><a name="5">5</a></h2>
  <h2><a name="6">6</a></h2>
  <h2><a name="7">7</a></h2>

  <p>Tute ne pretas: [14/38]</p>
  <p>Versio: $Id$</p>
  <!--45-->
</body>
</html>

<!-- Keep this comment at the end of the file
     Local variables:
     coding: utf-8
     mode: xml
     End:
-->
